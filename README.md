# LAMPSchool - Il registro elettronico libero italiano

Questo è il codice sorgente di **LAMPSchool**. Questo è uno dei primi registri elettronici progettati per il sistema scolastico italiano e che permette di creare un registro elettronico chiavi in mano (_on premise_) o anche come servizio (_SaaS_) con **software libero**, rispondendo alle esigenze del [codice dell'amministrazione digitale](https://docs.italia.it/italia/piano-triennale-ict/codice-amministrazione-digitale-docs/it/v2018-09-28/index.html).

## Licenza

La licenza di LAMPSchool ti permette immediatamente di usare, studiare, modificare e diffondere LAMPSchool e ogni tua modifica per qualsiasi finalità, anche per scopi commerciali, a patto che eventuali contributi siano a loro volta rilasciati con queste libertà, per un beneficio collettivo. Dovresti aver ricevuto una copia della licenza [GNU Affero General Public License](https://www.gnu.org/licenses/agpl-3.0.html).

Attenzione! Come per ogni software, non possiamo darti alcuna garanzia di alcun tipo su LAMPSchool senza prima aver stipulato alcun contratto di [assistenza commerciale per LAMPSchool](https://github.com/scaforchio/LAMPSchool#assistenza-commerciale).

## Assistenza commerciale

Anche tu necessiti di sviluppi personalizzati e assistenza commerciale o garanzie di fornitura del servizio LAMPSchool? Segnalalo nel forum:

https://forum.linux.it/t/registro-elettronico-libero/183

Vorresti iniziare a fornire assistenza commerciale su LAMPSchool? Prepara una lettera di presentazione e inoltrala in privato ad Italian Linux Society all'indirizzo `direttore@linux.it` con oggetto `Fornitura commerciale LAMPSchool`. Per trasparenza segnala la cosa anche nel forum soprastante.

## Progetti fratelli

Si segnala anche l'esistenza dei seguenti registri elettronici, rilasciati come software libero:

* [registro elettronico giuia@school](https://github.com/trinko/giuaschool) - nato successivamente a LAMPSchool e al momento focalizzato solo sull'istituto I.I.S. Michele Giua
* ...

## Segnalazioni e contributi

Puoi creare qui qualsiasi segnalazione tecnica o qualsiasi discussione per funzionalità su LAMPSchool:

* https://github.com/scaforchio/LAMPSchool/issues

Attenzione: per avere i tuoi sviluppi portati avanti in tempi certi, il modo più efficace è farsi preventivare il costo del tuo sviluppo e stanziare i fondi necessari. Se hai la possibilità di fornire o trovare dei fondi specificalo nella segnalazione.

Ogni contributo è bene accetto ma deve essere pensato con **retro-compatibilità** e rilasciato con una licenza di software libero prima di poter essere unito al ramo principale di sviluppo.

Grazie per ogni idea e contributo!

## Crediti

Si ringrazia Pietro Tamburrano, autore originale di LAMPSchool. Si prega di non contattarlo privatamente per contributi. Vedi sopra.

Grazie a tutti i contributori elencati nello storico del progetto dal 2018 in poi:

https://github.com/scaforchio/LAMPSchool/commits/master?after=ec0c6b3b0b71e1e147ac35344276deb99dd0edaa+209&branch=master

Contributi recenti:

https://github.com/scaforchio/LAMPSchool/commits/master
